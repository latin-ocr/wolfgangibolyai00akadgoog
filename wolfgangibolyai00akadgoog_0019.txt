LECTORI SALUTEM l

Vix rudimentis primorum elementorum superficialiter imbutus, proprio
nutu, sine ullo alio fine, nonnisi interna veritatis siti ductus, fontem
ipsum quaerendo; fundamenta tentaminis hujus, imberbis adhuc juvenis
posueram: quod, cum ita vacare a negotiis, utres ista postularet, frustra
amplius sperem, qualecunque sit, edere decrevi, ut aut acutiora ingenia,
in otiis quae mihi defuere, perfectius quid praestent, aut alii eodem igne
fatuo per tenebras illusi, viam tritam haud deserant, operamque, pretium
ejus non facturi, alio locent.

Certe, tantum abest, ut auctor fieri unquam volueriin; ut sine dis-
cipulorum gratissimorum impulsu haud quidquam edidissem.

Primaria tantum fundamenta heic ita tradere propositum est, ut
Tyrones, quibus abyssum levibus pennis trajicere, merisque imaginibus,
nullo originali gaudentibus, in auras vix respirabiles tolli .haud datum
est, pede firmiore progressi, evehantur ad sublimiora.

Ingratum dixeris opera1n; cum celsa ingenia, supra vallium ambages,
per apices alpium gradiantur: at certe nodi ubique gordii adsunt, gigan-
tum gladios requirentes —- Neque pro iis scriptum hoc est: sed pluri-
bus saltem ejusdem mecum indolis futuris, quibus si vires tempusque,
quae mihi, donec quadamtenus conquiescere potui, impendenda fuere,
servaturus sim, operam haud perdidi. —-

Monitos quippe (meo exemplo) juvenes velim: ne laborem sex mil-
lium annorum aggressi, proprio marte, jam olim inventis quaerendis vitam
deterant3 discant prius grati, quae priores docuere; et provisa re aedifi-
cent: si quid autem scripserint, videant, oraculum conscientiae interrogando,
ne quid peste communi, quae et spiritus a terrestribus vinculis liberos
coelo dejecit, correpti edant; nisi quid in emolumentum seientiae, saltem

,-

